<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
<style type="text/css">
body {
	background-color: #9F9;
}
</style>
</head>

<body>
<h1>ประเภทของเปียโน</h1>
<p>เปียโนในปัจจุบันนั้นสามารถแบ่งออกได้เป็น 3 ชนิด ดังนี้</p>
<p> </p>
<h3>แกรนด์เปียโน ( Grand Piano )</h3>
<p>แกรนด์เปียโนเป็นประเภทของเปียโนที่มีขนาดใหญ่ที่สุดเนื่องจากการวางโครงสร้างภายในหรือซาวน์บอร์ด ( sound board ) นั้นจะมีการจัดวางในแนวนอนการขึงลวดอยู่ในแนวนอนด้วยเช่นกันทำให้ลักษณะการเคาะของค้อนที่ใช้ในการเคาะสายจะเป็นการเคาะจากด้านล้างของสาย ในกลุ่มของแกรนด์เปียโนนั้นก็ยังมีการแบ่งเป็นประเภทใหญ่ๆตามขนาดของตัวเปียโนได้อีก 3 ประเภทคือ</p>
<ol>
  <li><strong>คอนเสิร์ตแกรนด์</strong> เป็นแกรนด์เปียโนที่ขนาดประมาณ 3 เมตร</li>
  <li><strong>แกรนด์</strong> มีขนาดประมาณ 1.8 เมตร</li>
  <li><strong>เบบี้แกรนด์</strong> จะเป็นแกรนด์เปียโนที่มีขนาดเล็ก</li>
</ol>
<p>โดยความยาวของส่วนซาวน์บอร์ด ( sound board ) นั้นจะมีขนาดที่สั้นกว่าความยาวของส่วนคีย์บอร์ด โดยทั่วไปแล้วเปียโนที่มีโครงสร้างซาวน์บอร์ด ( sound board ) และเส้นลวดยิ่งมีความยาวมากก็จะทำให้คุณภาพของเสียงที่ได้ก็จะดียิ่งขึ้น ดังนั้น แกรนด์เปียโนจึงเหมาะกับการเล่นในงานแสดงแต่ด้วยขนาดของแกรนด์เปียโนที่มีขนาดใหญ่นั้นอาจจะไม่เหมาะกับการใช้งานในบ้านหรือมีพื้นที่จำกัด</p>
<p> </p>
<h3>อัพไรท์เปียโน ( Upright Piano)</h3>
<p>อัพไรท์เปียโนเป็นเปียโนที่มีการออกแบบการวางตำแหน่งโครงสร้างภายในหรือซาวน์บอร์ด ( sound board ) ที่แตกต่างไปจากแกรนด์เปียโนโดยการจัดวางจะอยู่ในแนวตั้ง ซึ่งเป็นการออกแบบที่ทำให้ช่วยในการลดขนาดเหมาะกับการใช้งานในสถานที่ที่มีพื้นที่จำกัด เช่น บ้านพักอาศัยทั่วไป</p>
<p>และการที่ตัวเปียโนถูกออกแบบมาให้มีขนาดเล็กและมีการจัดวางตำแหน่งโครงสร้างภายในหรือซาวน์บอร์ด ( sound board ) ไว้ในแนวตั้ง ทำให้คุณภาพเสียงที่ได้อาจจะสู้กับแกรนด์เปียโนไม่ได้และความรู้สึกในการกดคีย์บอร์ดเวลาเล่นนั้นก็อาจจะมีความแตกต่างกัน</p>
<p> </p>
<h3>เปียโนไฟฟ้า ( Electric piano)</h3>
<p>เมื่อเทคโนโลยีมีความก้าวหน้ามากขึ้นรูปแบบเปียโนก็มีการพัฒนาไปตามยุคสมัย เปียโนไฟฟ้าก็ถือว่าเป็นการพัฒนาไปอีกรูปแบบเพื่อตอบสนองผู้เล่น ซึ่งการกำเนิดเสียงนั้นจะเป็นการจำลองเสียงของเปียโนโดยระบบอิเล็กทรอนิกส์จึงไม่จำเป็นที่จะต้องมีส่วนของโครงสร้างยึดสายและตัวค้อนเคาะสาย</p>
<p>ซึ่งก็จะทำให้ตัวเครื่องนั้นมีขนาดที่เล็กกว่ารูปแบบเปียโนชนิดอื่นๆและมีการทำให้ความรู้เวลากดคีย์นั้นให้มีความเหมือนกับเปียโนจริงเพื่อให้ได้ความรู้สึกคล้ายกับเปียโนจริง ในส่วนของเสียงที่ได้นั้นแน่นอนว่าเปียโนไฟฟ้าเป็นการใช้โปรแกรมในการจำลองเสียเปียโนขึ้นมาซึ่งเสียงที่ได้ก็ขึ้นอยู่กับความชอบส่วนบุคคล</p>
<p>และด้วยขนาดและน้ำหนักของตัวเครื่องที่เบาทำให้ง่ายในการเคลื่อนย้ายตำแหน่ง ด้วยความที่เป็นเครื่องดนตรีที่ใช้ระบบอิเล็กทรอนิกส์การดูแลรักษาก็จะง่ายกว่าเปียโนไม้ที่จะต้องมีการดูแลที่ยุ่งยากกว่า</p>
<p>บทความเพิ่มเติม : <a href="https://www.bigbromusic.com/best-electric-piano-reviews/" target="_blank" rel="noopener noreferrer">แนะนำ 10 เปียโนไฟฟ้า ยอดนิยม รุ่นไหนขายดี พร้อม Buying Guide 2020</a></p>
</body>
</html>
